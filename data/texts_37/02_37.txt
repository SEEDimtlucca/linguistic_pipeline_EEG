La fata gattina.

C’era una volta una bambina che si chiamava Lorenza, e voleva viaggiare: però aveva paura di non tornare a casa.
-È facile partire! – diceva. – Ma se poi dimentico di tornare? O se dimentico dov’è casa mia? I genitori di Lorenza non potevano mai fare viaggi più lunghi di cento passi, perché appena Lorenza non vedeva più la casa, voleva tornare indietro. Era una vita impossibile. Un giorno il papà e la mamma di Lorenza dissero:
-Basta, abbiamo deciso. Noi andremo a fare un viaggio: se tu verrai, bene: se no resterai qui da sola! Quella notte, Lorenza non dormì.
Voleva partire, ma aveva paura di non tornare.  Ma anche rimanere sola non le piaceva. Che fare?
Stava lì a girarsi nel letto, quando sentì grattare sul cuscino, aprì gli occhi, e vide una fata dalla forma di gatto.
-Passavo sopra i tetti - disse la fata.
-Ti ho sentito sospirare. Come mai non dormi Lorenza? a bassa voce, raccontò il suo grave problema.
La fata-gattina, disse:
-Se mi gratti un po' qui e un po' qui posso aiutarti.
Lorenza la grattò, pazientemente: poi la fata-gattina si alzò, e sotto di lei Lorenza vide un gomitolo strano: era piccolissimo, e fatto di un filo così sottile che a tenerlo fra le dita non si vedeva nemmeno.
-Cos’è? – disse Lorenza, stupita.
-È il filo del Buon Ritorno, - rispose la fata-gattina. – Basta che tu, quando partirai, ne leghi un capo al pomo del lettino, e metti il gomitolo nella tua tasca: ovunque andrai, ci sarà sempre il filo a mostrarti la strada di casa.
-Ma come potrò lasciare in giro questo filo? – disse Lorenza. – Se si rompe?
Se si inciampa qualcuno? Impossibile, - disse la fata. – Il filo è fatto di nostalgina: una sostanza invisibile, e infrangibile; nessuno ci può inciampare, niente lo può spezzare. 
Lorenza, il giorno dopo, legò il capo del filo al pomo del letto, e si mise il gomitolo in tasca. E partì con la famiglia, e alla fine tornò. E fece molti altri viaggi e sempre ritrovò la strada di casa, perché aveva il gomitolo che aveva il filo di nostalgina, che le aveva dato la fata-gattina.



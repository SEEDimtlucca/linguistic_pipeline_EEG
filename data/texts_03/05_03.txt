Cinque minuti di pace.
Gli elefantini stanno facendo colazione.
Mamma Elefante, prende un vassoio e ci dispone una teiera, la sua tazza preferita, un piatto di toast con la marmellata e una tortina. Poi si mette in tasca il giornale e procede di soppiatto verso la porta.
“Dove vai con quel vassoio, mamma?”, chiede Eleonora. 
“Vado in bagno”, risponde la mamma.
“Perché”, domandano gli altri elefantini.
“Perché voglio cinque minuti di pace lontana da voi, ecco perché”.
“Possiamo venire anche noi”, le chiede Eliseo.
“No”, dice la mamma, “non potete”.
“Ma cosa faremo allora?”, chiede Eleonora.
“Giocherete al piano di sotto per conto vostro”.
La mamma si prepara un bagno caldo si mette la cuffietta ed entra nella vasca. Poi, sorseggia una tazza di the e si distende chiudendo gli occhi, che paradiso!
“Posso suonarti qualcosa? Le chiede Eliseo.
“Devi proprio?”.
“Mi sono esercitato, me lo hai detto tu. Ti prego… solo per un minuto!”
“Va bene….”, sospira la mamma.
Ed Eliseo suona Stella Stellina per una volta e mezza.
Poi, arriva Eleonora.
“Posso leggerti una pagina del mio libro mamma?”.
“No Eleonora, su, adesso andate tutti al piano di sotto.”
“Ma Eliseo lo hai lasciato suonare, l’ho sentito, vuoi più bene a lui che a me, non è giusto!”.
“Non essere sciocca Eleonora”, dice la mamma.
“Comunque, d’accordo, leggi pure, ma solo una pagina”.
E così Eleonora legge quattro pagine di Cappuccetto Rosso. Ed arriva Edo, carico di giocattoli. “Sono per te mamma!”, e li getta nella vasca da bagno. 
“Grazie piccolo”, dice la mamma rassegnata.
“Posso guardare la pagina dei fumetti? Posso mangiare la torta? Posso entrare nella vasca con te?”, chiedono i tre elefantini. 
La mamma sospira, alla fine entrano tutti nella vasca, Edo è talmente euforico che si lancia con il pigiama ancora addosso.
La mamma esce, si asciuga, si mette la vestaglia e va verso la porta. 
“Dove vai mamma?”, vado in cucina. “Perché?”, domanda Eliseo. “Perché voglio cinque minuti di pace lontana da voi”.
E scende al piano di sotto, dove finalmente si gode 3 minuti e 45 secondi di pace, prima che gli elefantini la raggiungano. 

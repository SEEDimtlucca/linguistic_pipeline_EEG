 Il ciuccio di Nina.
“Quando smetterai di tenere sempre quel ciuccio?”, chiede la mamma a Nina.
“Mai!”, risponde Nina. “È il mio ciuccio!”.
“Ma quando sarai grande dovrai sbarazzartene! Nina si mette il ciuccio in bocca: “Affolutamente no! Non me ne sbarazzerò mai”.
La mamma allora le dice: “Lo porterai anche quando andrai a spasso?”
“Ficuro, assieme ai biscotti al cioccolato!”, risponde sicura Nina.
La mamma allora le dice: “Anche quando andrai in piscina?”
“Sì, ci farò i tuffi e le immersioni!”, risponde Nina tutta fiera.
La mamma le chiede “Anche quando sarai grande e andrai a lavorare? Non te ne separerai proprio mai?”
“No, no, il mio ciuccio starà sempre con me!”
E quando ti sposerai?”, chiede la mamma.
“Starà benissimo con il mio vestito”, le risponde Nina.
Dopodiché Nina va al parco a passeggiare, è una bella giornata di sole e c’è un venticello fresco. 
Improvvisamente, da dietro un albero, un lupo esce dal bosco, è un lupo spaventoso, cattivo, affamato.
“Aaaargh, bambina! Adesso ti mangio!”, le dice il lupo, inferocito.
“Ehiii, laffiami stare!”
“Come?”, chiede il lupo, che non ha capito una sola parola di quello che Nina ha cercato di dirgli.
Nina allora ripete a voce più alta “Laffiami stare!”
Il lupo, spazientito, continua a non capire una parola.
Nina si leva il ciuccio di bocca ed urla: “Sei brutto, cattivo e puzzi! LA-SCIA-MI STA-RE!”
Il lupo questa volta ha capito bene e va su tutte le furie, “ah sì? Sono brutto? Sono cattivo? Puzzo? Sta a vedere questa marmocchia, aaaargh!”
“Tieni, succhia questo, ti calmerà”, dice Nina porgendogli il ciuccio.
Di colpo, il lupo non ha più voglia di mangiarsi Nina.
Il lupo spaventoso, cattivo e affamato è diventato un cucciolo dolce, tenero e coccolone, sorridendo, sparisce nel bosco insieme al ciuccio e non tornerà mai più.
Dopo questo strano incontro Nina, un po' stanca, decide di tornare a casa dalla mamma.
“Dov’è finito il tuo ciuccio?”, chiede la mamma a Nina quando rientra.
“Spero che tu non lo abbia perso!”, chiede preoccupata.
“L’ho regalato a qualcuno che ne aveva veramente bisogno”, risponde Nina e sorride tra se e se.

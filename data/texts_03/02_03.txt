Il piccolo ragno tesse e tace.
Splende il sole e soffia il vento. Soffia già di buon mattino e porta con sé sopra i campi il piccolo ragno. Con l’argenteo filo sottile il piccolo ragno rimane impigliato fra i pali di un recinto… E comincia subito a tessere la sua tela.
Arriva il cavallo e gli dice: "Hiii! Hiii! Vuoi venire a cavalcare?".
 Il piccolo ragno tesse e tace.
Arriva la mucca e gli dice: "Mu! Mu! Vuoi mangiare un po' di fieno e di avena?". 
Il piccolo ragno tesse e tace. 
Arriva la pecora e gli dice: "Bee! Bee! Andiamo insieme per prati?".
Il piccolo ragno tesse e tace. 
Arriva la capra e gli dice: "Mee! Mee! Facciamo chi salta di più?".
Il piccolo ragno tesse e tace.
Arriva il maiale e gli dice: "Gronf! Gronf!, perché non andiamo a rotolarci nel prato?".
Il piccolo ragno tesse e tace. 
Arriva il cane e gli dice: "Bau! Bau! Vieni, che andiamo a caccia del gatto!". 
Il piccolo ragno tesse e tace. 
Arriva il gatto e gli dice: "Mao! Mao! Se andassimo a farci un pisolino". 
Il piccolo ragno tesse e tace. 
Arriva l’anatra e gli dice: "Qua! Qua! Vieni con me a nuotare?". 
Il piccolo ragno ha smesso di tessere. 
La ragnatela è pronta. 
Allora arriva il gallo e gli dice: "Chiccirichi! Perché non andiamo assieme ad acchiappare le mosche?". 
Il piccolo ragno tace e …. Zac! Ha già acchiappato una mosca. 
Allora arriva la civetta, e dice: "Uhuu! Chi ha fatto quella bella ragnatela?". E il piccolo ragno tace, dorme già da un po', è stata una dura giornata di lavoro. 

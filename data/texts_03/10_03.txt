Orso buco.
Orso si è perso nel bosco e non trova più la sua tana. Si mette in cammino e all’improvviso, BADABUM!, casca in un buco!
Ma è la tana di Volpe. Orso e Volpe iniziano a camminare alla ricerca della tana di Orso, attraversano i campi, e all’improvviso, BADABUM!, SPATAPAM!, cascano in un buco.
Ma è la tana di Talpa!
Orso, Volpe e Talpa, iniziano a camminare, alla ricerca della tana di Orso.
Attraversano il fiume, e all’improvviso, BADABUM!, SPATAPAM!, BEDEBENG!, cascano in un buco, ma è la tana di Rospo.
Orso, Volpe, Talpa e Rospo, iniziano a camminare, alla ricerca della tana di Orso.
E all’improvviso, BADABUM!, SPATAPAM!, BEDEBENG!, BIDIBONG!, cascano in un buco, ma è la tana di Formica.
Orso, Volpe, Talpa, Rospo e Formica iniziano a camminare, alla ricerca della tana di Orso.
Attraversano il deserto, e all’improvviso, un elefante!
“Vi siete persi? Presto! Tutti in groppa!”, dice l’elefante.
E allora Orso, Volpe, Talpa, Rospo e Formica si arrampicano sulla schiena di elefante. Elefante si mette in cammino, marciano nel deserto e poi, guadano il fiume. E poi all’improvviso zigzagano per il bosco: La tana di Orso, tutti dentro!
BADABUM!, SPATAPAM!, BEDEBENG!, BIDIBONG! Tic.
Finalmente Orso, Volpe, Talpa, Rospo e Formica sono tutti insieme a casa di Orso ma... Elefante, dov’è? Guardano in alto e vedono solo una lunga proboscide.
“Non passo dal buco!, urla Elefante.
Orso, Volpe, Talpa, Rospo e Formica si mettono a scavare e scava, scava, scava ecco che riescono ad allargare il buco, ma Elefante è ancora troppo grande! Si vede solo la testa!
Allora decidono di uscire tutti quanti dalla tana per fare una bella merenda sull’erba anche con Elefante!
Orso prende un po’ di miele dalla sua dispensa e Formica raccoglie tante bricioline che trova qua e là e così ecco fatto che tutti mangiano contenti quella buffa merenda pucciando le briciole nel miele. 

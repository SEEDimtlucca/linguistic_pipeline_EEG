Chi me l'ha fatta in testa!
Una sera, quando come al solito, la piccola Talpa mise la testa fuori dalla tana per controllare se il sole se n’era andato, ecco cosa successe:
Era rotondo e marrone, pareva un po' una salsiccia, e il peggio fu che le cadde proprio in testa. 
“Ma che schifo!”, esclamò la piccola Talpa. “Chi è che me l’ha fatta in testa?”
Miope com’era, non poteva scoprirlo da sola.
“Dì un po' piccione, sei tu che me l’hai fatta in testa?”
“mmmm, io? Ma no, figurati! Io la faccio così”, e splash! Uno spruzzo lattiginoso spruzzò proprio davanti alla piccola talpa, picchiettandole la zampa destra.
“Ehi cavallo, sei tu che me l’hai fatta in testa?”
Il cavallo rispose: “Io? Ma va! Io la faccio così”, e bombardò l’erba di cinque grasse e grosse pallottole. La piccola Talpa ne fu molto impressionata.
“Dì, su, mucca, sei tu che me l’hai fatta in testa?”
“mmmmmuh, io? Ma che dici? Io la faccio così”, e patatafff, un’immensa focaccia verdastra si depositò mollemente al suolo. “Che fortuna che non è stata lei a farmela in testa!”, pensò la piccola Talpa.
“Ascolta maiale, sei tu che me l’hai fatta in testa?”
“gronf, io? ma quando mai! Io la faccio così”, e pruff, proiettò un monticello bruno e molle sul campo. “Bleah”, la piccola Talpa si tappò il naso.
“Voi, laggiù, siete voi che…” cominciò la piccola Talpa, ma quando si avvicinò vide solo due grandi mosche nere che stavano abbuffandosi. “Finalmente qualcuno che se ne intende”, pensò la piccola Talpa.
“chi può avermela fatta in testa? Me lo sapete dire?” sussurrò.
“zzz, così, zzz, non muoverti”, ronzarono le mosche.
E dopo un attimo: “non c’è dubbio, è stato un cane!”
Finalmente la piccola Talpa sapeva chi fosse quel disgraziato che gliel’aveva fatta in testa, era Gianmaria, il cane del macellaio. E ora, vendetta, tremenda vendetta!
Veloce come il lampo, la piccola Talpa si arrampicò sulla cuccia di Gian Maria, e ping! Spedì una minuscola salsiccietta nera, sulla testa del cane.
“Ecco qua!”, felice e soddisfatta la piccola Talpa si infilò sotto terra, dove nessuno gliela avrebbe potuta fare in testa.


Arrabbiato come un orso.
Flora torna dal mercato, trascina le zampe e ha il naso all’ingiù. È imbronciata perché la sua mamma non le ha comprato i lecca-lecca al miele che desiderava tanto. Ora brontola in giardino. Tutt’a un tratto spunta Adele, la piccola ape, e invita l’orsetta a giocare. Danza e ronza vicino all’orecchio della sua amica, che invece la guarda di traverso.
Adele si stufa e decide di volare via <<Aspettami!>> dice infine Flora seguendola di corsa in fondo al giardino. Ma proprio lì, vede l’alveare di Adele pieno zeppo di miele. Flora ha già l’acquolina di bocca e senza pensarci due volte, vi tuffa dentro la zampetta. La piccola ape non crede alle sue antenne! e furiosa grida: <<Non hai il diritto di prendere il mio miele! Smettila subito o ti pungerò!>>. <<Non è carino da parte tua!>> piagnucola Flora, mentre corre via. Arrivata a casa, si getta tra le braccia della mamma, piangendo a dirotto. Mamma orsa si china su di lei per consolarla: <<Cosa succede, piccola?>> Ma Flora non si calma: <<Adele! Non ha voluto darmi un po' di miele!>> si lamenta. <<Oh, mi dispiace, tesoro! Cosa ne diresti di provare a calmarti nella tua tana?>> La mamma inizia a canticchiare e Flora si lascia guidare dolcemente al suo lettino e Piano piano smette di piangere.
<<Adele non è cattiva, quello è il suo miele, ha solo cercato di difendersi>> spiega la mamma con voce tenera. <<Ora che siamo qui, io e te, proviamo a fare un bel respiro profondo>>
<<La signora Rabbia è uscita completamente dal tuo cuore?>> chiede mamma orsa. Flora scuote la testa.
La mamma allora ha un’altra idea: <<Ti andrebbe di soffiare nel Tubo della Rabbia perché voli via lontano?>>
Flora fa sì con la testa e la mamma le porge il tubo. L’orsetta soffia e poi sorride, posa il tubo e torna a farsi coccolare. Flora si sente meglio, la signora Rabbia è volata via. <<Cosa ne dici di un buon gelato al miele per merenda?>> propone la mamma. Flora salta di gioia ed esce dalla sua piccola tana. Ora sa che la aspetta un bello spuntino. <<Mamma possiamo invitare Adele a mangiare con noi?>> domanda, <<Ottima idea!>> risponde mamma orsa. <<Ma, assicurati che anche lei lo voglia>>. Flora va a cercare la sua amica e le chiede scusa.
Adele non ce l’ha più con lei! Segue Flora ad ali spiegate, non vede l’ora di condividere un buon gelato al miele!


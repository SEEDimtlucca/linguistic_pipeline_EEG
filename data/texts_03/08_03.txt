Una casa per il mostro.
Un giorno, un mostro, entrò nella casa di un bambino e si nascose sotto il letto, ma il muso era grande grande e il letto era piccolo, piccolo.
Così, da sotto, spuntavano le orecchie, le zampe e il muso del mostro. “Aiuto! C’è un mostro sotto il mio letto”, gridò il bambino appena lo scoprì.
Così venne la sua mamma. Le mamme dei bambini sono terribili con i mostri, urlano, li minacciano, li inseguono con le ciabatte e i mattarelli, questa, prese una scopa, e lo scacciò via!
Allora, il mostro senza casa si nascose dentro l’armadio, ma dalla porticina dell’armadio usciva un pezzo di coda di mostro.
“Aaaiutto! C’è un mostro nell’armadio”, gridò il bambino!
E venne ancora la mamma, con la scopa, “Vattene bruttissimo mostro!” gli disse.
Allora, il mostro provò a nascondersi sotto la lampada di una stanza buia, ma poi qualcuno accese la luce.
Allora, provò a nascondersi dietro la tenda, ma la tenda era trasparente.
Poi, si nascose sotto il tappeto del salotto, ma la mamma si mise a passare l’aspirapolvere.
Alla fine, il mostro si nascose dentro a un libricino. E sta volta gli andò bene perché, dentro a questo libricino, c’era anche un mostro grande e grosso.
La mamma, quando andò a spolverare la libreria, si accorse che dentro a un libricino c’era un mostro, ma non si arrabbiò e non prese la scopa.
Anche il bambino si accorse del mostro nel libro, ma non ebbe paura, disse solo, “che bel libro, che bel mostro! mi piace proprio. Vorrà dire, che lo terrò sempre sul comodino.”
Da allora, il bambino nel suo letto, ogni sera, prima di dormire, sfoglia il libro e guarda il mostro.
“Ciao mostro!”, gli dice sorridendo. Anche il mostro, dal suo lettone, ogni sera, guarda il bambino, sorride e gli risponde “Ciao bambino!”.



